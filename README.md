Projekt przedstawia internetową książkę kucharską. Każdy użytkownik może bez ograniczeń
przeglądać przepisy znajdujące się w bazie. Wyszukanie przepisu może odbyć się na kilka sposobów:
tradycyjnie – poprzez wyszukiwarkę wpisując nazwę dania lub jej część, wybierając z całej listy
przepisów posegregowanej wg nazwy, kategorii, czasu przygotowania, autora lub daty dodania,
ostatnim sposobem jest wybór składników dostępnych pod ręką, a strona daję nam odpowiedź co z
tych składników możemy przyrządzić. Do podglądu przepisu jest także dołączone zdjęcie dania, aby
przeglądający mógł zobaczyć na co to jest przepis. Można także wybrać wersję w PDF do wydruku,
gdzie wszystkie elementy przepisu są ułożone w czytelny sposób oraz użyto mniej kolorowych
elementów w celu oszczędzania tuszu w drukarce.
Po zalogowaniu i wcześniejszej rejestracji użytkownik otrzymuje dostęp do formularza dodawania
przepisu i od tego momentu sam może dzielić się własnymi przepisami. Może on także dodać zdjęcie
tego dania. Świeżo dodany przepis ląduje na liście oczekujących na akceptację i dopiero po
zaakceptowaniu przez moderatora lub administratora jest widoczny dla zwykłych użytkowników.